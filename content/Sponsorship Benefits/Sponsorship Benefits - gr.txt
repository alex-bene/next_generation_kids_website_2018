Η ομάδα ρομποτικής Next Generation Kids (NGK) είναι μια νέα, δυναμική πολλά υποσχόμενη ομάδα που αποτελείται από 10 μαθητές και μαθήτριες Ε΄ και ΣΤ΄ δημοτικού. Έδρα της είναι το 2ο Δημοτικό Σχολείο Καλυβίων, στο οποίο φοιτούν και τα μέλη της. Η εξαιρετική πορεία της από τη στιγμή που δημιουργήθηκε δείχνει πως πρόκειται για μία ομάδα με μέλλον. Οι χορηγοί μας προβάλλονται εντός και εκτός Ελλάδας καθώς η ομάδα συμμετέχει στον Παγκόσμιο Διαγωνισμό Estonian International, στις 5 – 8 Ιουνίου 2018.  Oι εταιρείες με τις οποίες συνεργαζόμαστε και είναι αρωγοί του εγχειρήματός μας, προβάλλονται ποικιλοτρόπως με προβολή του λογότυπου της εταιρείας  στις εμφανίσεις της ομάδας, αναφορά σε Δελτία Τύπου της ομάδας  μας καθώς και δημοσιεύσεις σε ηλεκτρονικά μέσα, αναφορά (με λογότυπα) σε οποιεσδήποτε εκδηλώσεις γίνουν σχετικά με την ομάδα καθώς και φωτογραφίσεις της ομάδας με το λογότυπο της εταιρείας.

Τίτλος : Επένδυση στο μέλλον
Περιεχόμενο :Μία χορηγία στην ομάδα NGK ουσιαστικά δίνει την ευκαιρία σε νέα παιδιά να ασχοληθούν με τις επιστήμες όπως η μηχανική, ο προγραμματισμός, η ρομποτική γενικότερα  με ένα τρόπο διασκεδαστικό αλλά και δημιουργικό. Τα εκπαιδευτικά οφέλη είναι πολλά καθώς η  ενασχόληση με τις επιστήμες καλλιεργεί  κρίσιμες δεξιότητες όπως η επικοινωνία, συνεργασία, επίλυση προβλήματος. Οι χορηγοί αποτελούν με αυτό τον τρόπο συνεργάτες και συνοδοιπόροι σε αυτή την πορεία προς μία γενιά που μαθαίνει να εργάζεται,  να θέτει στόχους και να προοδεύει μέσα από αξίες και  σκληρή δουλειά.


Τίτλος : Επίπεδα και τρόποι χορηγίας
Περιεχόμενο : Η χορηγία στους NGK μπορεί να γίνει με τους παρακάτω ενδεικτικούς τρόπους: <ul class="content"> <li>Χρηματική βοήθεια – υποστήριξη για την κάλυψη αναγκών π.χ. εμφανίσεις κτλ</li> <li>Συμμετοχή σε έξοδα μετακίνησης της ομάδας όπως εισιτήρια, διαμονή</li> <li>Αγορά εξοπλισμού για την ομάδα π.χ. δομικά υλικά για το ρομποτικό όχημα, υλικά για το project κτλ</li> <li>Εξειδικευμένη χορηγία ανάλογα με το είδος της επιχείρησης π.χ. μία εταιρεία εκτυπώσεων μπορεί να αναλάβει τις ανάγκες εκτύπωσης και προωθητικού υλικού</li> </ul>


Τίτλος : Μελλοντικά Σχέδια
Περιεχόμενο : Η ομάδα NGK αν και νέα έχει θέσει τις βάσεις για μια πολύ καλή πορεία στους διαγωνισμούς FLL. Αυτό που είναι στα άμεσα σχέδια της ομάδας είναι να βελτιωθεί ακόμα περισσότερο σε όλους τους τομείς και να μπορέσει να προωθήσει την ιδέα και τις αξίες του FLL σε όσα περισσότερα σχολεία και παιδιά μπορεί. Στον τομέα του φετινού  project με θέμα «Water Interruption Warning System» έχει ήδη συνεργαστεί με τον Δήμο για να επεκταθεί η λύση σε περισσότερα σημεία ύδρευσης, ώστε να επωφεληθούν πολλοί περισσότεροι κάτοικοι. Η εμπειρία και η γνώση που αποκόμισε από τη συμμετοχή της τόσο στον εθνικό τελικό όσο και η εμπειρία που θα έχει στο Estonian International Open θα χρησιμοποιηθεί για να βοηθηθούν και άλλες ομάδες της περιοχής που επιθυμούν να συμμετάσχουν σε αυτήν την όμορφη «γιορτή»  επιστήμης και τεχνολογίας. Οι NGK δηλώνουν πως «Το μέλλον βρίσκεται μπροστά μας και σκοπεύουμε να το κάνουμε ακόμα καλύτερο».

Τίτλος : Κοινωνικό έργο
Περιεχόμενο : Υποστηρίζοντας τους NGK η εταιρεία σας αποκτά πρόσβαση και προβολή σε ένα ευρύτερο κοινό που αριθμητικά  εξελίσσεται με ταχείς ρυθμούς τόσο στην Ελλάδα όσο και στο εξωτερικό. Γίνεστε μέλος μιας μεγάλης οικογένειας με 255.000+ συμμετέχοντες, 32.000 ομάδες, 32.000 robots, 1.464 events σε 88 χώρες.  Βοηθώντας τα νέα παιδιά και την επιστημονική πρόοδό τους, διαμορφώνετε το εθελοντικό πνεύμα και το κοινωνικό πρόσωπο της επιχείρησής σας.
