<div class="content">
    <p class="justify">Η ομάδα  έχει σχεδιάσει ένα εξαιρετικά χαμηλού κόστους «Σύστημα Προειδοποίησης Διακοπής Υδροδότησης» που αποτελείται από έναν αισθητήρα τοποθετημένο στη δεξαμενή παροχής πόσιμου ύδατος από όπου υδροδοτείται η περιοχή. Αυτός ο αισθητήρας λαμβάνει σε συγκεκριμένο χρονικό διάστημα μέτρηση της απόστασης της στάθμης του νερού. Η διαφορά στο ύψος της στάθμης σε συγκεκριμένο χρόνο μας δίνει την ταχύτητα με την οποία κατεβαίνει η στάθμη του νερού. Όταν η ταχύτητα αυτή είναι η αναμενόμενη τότε το σύστημα δεν παράγει καμία προειδοποίηση. Όταν η ταχύτητα είναι ασυνήθιστα μεγάλη (υπερβολική ζήτηση, μεγάλη απώλεια λόγω βλάβης κτλ), τότε το σύστημα αποστέλλει μέσω διαδικτύου πληροφορία σε πλατφόρμα που έχει σχεδιαστεί για τη συγκεκριμένη λειτουργία. Οι ενδείξεις εκτός από αριθμητικές παρουσιάζονται στον καταναλωτή και με γραφήματα που απεικονίζουν τη στάθμη του νερού και εμφανίζουν μηνύματα προειδοποίησης για ασυνήθιστη πτώση της ποσότητας του νερού στη δεξαμενή. </p>
    <div class="grid">
        <div id="efarmogi">
            <h3 class="h_content">Εφαρμογή</h3>
            <p class="justify">Το «Σύστημα Προειδοποίησης Διακοπής Υδροδότησης» είναι εφικτό να εφαρμοστεί στις περιοχές που παρουσιάζουν πρόβλημα αλλά και σε οποιαδήποτε περιοχή αφού οι χρήστες μπορούν να παρακολουθούν τη στάθμη και να προβαίνουν σε εντατικότερες ενέργειες εξοικονόμησης όταν αυτή παρουσιάζεται χαμηλή. Το κόστος υλοποίησης είναι μικρό αφού ο αισθητήρας κοστίζει περίπου 5€ και τα δεδομένα συλλέγονται από ένα Raspberry Pi που είναι ένας πλήρης υπολογιστής με μέγεθος πιστωτικής κάρτας και κοστίζει περίπου 50€. Την πλατφόρμα παρουσίασης των γραφημάτων και των ενδείξεων σχεδίασε η ομάδα NGK  και υλοποίησε ειδικός υπολογιστών. Την πλατφόρμα φυσικά επιθυμεί  να μοιράσει δωρεάν η ομάδα ρομποτικής του 2ου Δημοτικού Σχολείου Καλυβίων, εφόσον υιοθετηθεί η λύση,  για να τη  χρησιμοποιούν όσοι δημότες επιθυμούν.</p>
        </div>
        <div id="kainotomia">
            <h3 class="h_content">Καινοτομία</h3>
            <p class="justify">Η λύση που ανέπτυξε η ομάδα NGK  έχει χαρακτηριστικά καινοτομίας καθώς δεν έχει αναπτυχθεί κάποια αντίστοιχη εφαρμόσιμη λύση. Το χαμηλό κόστος, η ευκολία πρόσβασης αλλά και η επεκτασιμότητα – βελτίωση που επιδέχεται κάνει το «Σύστημα Προειδοποίησης Διακοπής Υδροδότησης» ιδιαίτερα χρήσιμο σε περιοχές που παρουσιάζουν ανάλογα προβλήματα υδροδότησης.</p>
        </div>
    </div>
</div>
