<p class="center"> Oι NGK (Next Generation Kids) είναι η ομάδα ρομποτικής του 2ου Δημοτικού Σχολείου Καλυβίων. Τα Καλύβια είναι μια όμορφη πόλη της Ανατολικής Αττικής του Δήμου Σαρωνικού. Αποτελείται  από δέκα μέλη αγόρια και κορίτσια Ε΄ και ΣΤ΄ τάξης, τα οποία είναι ενθουσιασμένα με τη ρομποτική και συμμετέχουν για πρώτη φορά στο διαγωνισμό της First Lego League. Στα πλαίσια του Πρότζεκτ του διαγωνισμού, υλοποιήσαμε τον NKG RTI ο οποίος έχει σκοπό να λύσει ένα σημαντικό πρόβλημα στην περιοχή μας. </p>
<br>
<p class="center"> <b>Αλλά τι είναι ο NGK RTI;</b> Ο NGK RTI (Next Generation Kids Real Time Informant) είναι ο πρώτος ενημερωτής για τη στάθμη του νερού σε μια περιοχή καθώς και για πιθανό κίνδυνο διακοπής του νερού στην  περιοχή αυτή. Για την υλοποίησή του υποθέτουμε την τοποθέτηση ενός μικρού kit αποτελούμενο κατά βάση από ένα raspberry pi και έναν αισθητήρα απόστασης (ultrasonic)  στη δεξαμενή νερού κάθε ενδιαφερόμενης περιοχής ενώ επεξεργαζόμαστε τα δεδομένα αυτά σε πραγματικό χρόνο ενημερώνοντας την παρούσα ιστοσελίδα με πληροφορίες για πιθανή διακοπή νερού, ταχύτητα πτώσης της στάθμης αυτού κλπ. </p>
